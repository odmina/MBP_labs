[["index.html", "Twój pierwszy projekt badawczy ", " Twój pierwszy projekt badawczy Małgorzata Basińska 2022-05-03 "],["lab00_wprowadzenie.html", "Wprowadzenie ", " Wprowadzenie "],["lab00_cele.html", "Cele laboratoriów", " Cele laboratoriów Laboratoria w tym semestrze dotyczą metod opisowych (tzn. takich, które nie wymagają, byście dokonywali manipulacji eksperymentalnej), w szczególności badań korelacyjnych i obserwacyjnych. Waszym zadaniem będzie zrealizowanie własnego badania obserwacyjnego lub badania korelacyjnego z użyciem kwestionariuszy. Pogłębianie wiedzy na temat etapów procesu badawczego w psychologii i poznanie ich od strony praktycznej poprzez wykonanie własnego badania. Poznanie wyzwań, jakie towarzyszą procesowi badawczemu w psychologii. Rozwój warsztatu badawczego, w szczególności umiejętności: posługiwania się literaturą naukową operacjonalizacji zmiennych stawiania hipotez planowania badań obserwacyjnych, korelacyjnych analizy danych prezentacji danych komunikowania wyników badań Rozwijanie umiejętności korzystania z narzędzi usprawniających pracę badacza (i pracę generalnie). "],["lab00_struktura.html", "Struktura laboratoriów", " Struktura laboratoriów Celem laboratoriów będzie przede wszystkim przygotowanie Was do realizacji własnego projektu badawczego. Laboratoria będą wymagały systematycznej pracy. Co tydzień będziecie mieli do przygotowania zadanie, którego rezultat będziecie przedstawiać na zajęciach. Przygotowanie zadania będzie opierało się na wiedzy, którą uzyskaliście w poprzednim semestrze i na trwających wykładach. Będzie także wymagało zapoznania się z literaturą. Wszystkie zadania będą dotyczyły realizowanych przez Was projektów badawczych i za każdym razem będziecie starali się pokazać, jak chcielibyście poradzić sobie z danym etapem przygotowania lub realizacji badania. Na zajęciach będziemy zajmować się dopracowywaniem Waszych propozycji. WAŻNA INFORMACJA Na początku każdego z rozdziałów tej książki znajdziecie informację o literaturze i zadaniach do wykonania na kolejne zajęcia. "],["lab00_plan.html", "Plan laboratoriów", " Plan laboratoriów Kilka słów o etyce Jak znaleźć dobry temat badań Generowanie pytań badawczych i hipotez Tworzenie pytań w kwestionariuszu Narzędzia pomiarowe, trafność, rzetelność Organizacja i przebieg badania, uczestnicy badania Jakość zbieranych danych w badaniach twarzą w twarz i przez internet Projektowanie bazy danych, kontrola jakości danych, przygotowanie zbioru do analizy Analiza danych Tabele Wykresy Jak napisać tekst naukowy, cz. 1 Jak napisać tekst naukowy, cz. 2 Podsumowanie zajęć "],["lab00_org.html", "Kwestie organizacyjne i techniczne", " Kwestie organizacyjne i techniczne Materiały z zajęć, które mają Wam pomóc przygotować projekty będą pojawiały się w tej książce. Badania realizujecie w grupach trzyosobowych, w wyjątkowych sytuacjach czteroosobowych. Każda grupa ma zbadać 50 osób. UWAGA: cały Wasz rok może uczestniczyć w badaniu! W badaniach, w których będziecie gromadzić obserwacje, liczbę obserwacji ustalamy indywidualnie. Najważniejsze terminy i kamienie milowe Na zajęcia 7 macie mieć gotowe badanie tak, by można było rozpocząć zbieranie danych. Nie będę kontrolować tego, kiedy zbierzecie dane, ale w Waszym interesie jest, by na zajęcia 9 mieć zebraną chociaż część (najlepiej większą) danych i do zajęć 10-11 skończyć zbieranie. Na 14 zajęcia macie mieć gotowy artykuł oraz krótką prezentację na zajęcia (mają być slajdy). Na 12 zajęciach będzie krótkie kolokwium z praktycznymi zadaniami. "],["lab01.html", "1 Etyka w badaniach naukowych", " 1 Etyka w badaniach naukowych LITERATURA WYMAGANA NA ZAJĘCIA Shaughnessy, J. J., Zechmeister, J. S., Zechmeister, E. B., &amp; Rucińska, M. (2002). Metody badawcze w psychologii. Gdańskie Wydawnictwo Psychologiczne. Rozdział 2. Etyka w badaniach psychologicznych. "],["lab01_etyka.html", "1.1 Etyka w badaniach naukowych", " 1.1 Etyka w badaniach naukowych Źródła dotyczące etyki Kodeks etyczny APA https://www.apa.org/ethics/code, w kontekście badań naukowych w szczególności sekcja 8. Standardy etyczne Global Code of Conduct stosowane w projektach NCN https://www.ncn.gov.pl/aktualnosci/2022-01-17-gcc-w-projektach-ncn Pierwszymi kodeksami dotyczącymi realizacji badań z udziałem ludzi są: Kodeks norymberski (tekst na stronie ushmm.org, wikipedia) Deklaracja helsińska (tekst na stronie nil.org.pl) "],["lab01_ryzyko.html", "1.2 Identyfikowanie ryzyka związanego z udziałem w badaniu", " 1.2 Identyfikowanie ryzyka związanego z udziałem w badaniu Podczas planowania badania powinniście zastanowić się, jakie niesie ono ryzyko dla osób badanych i zrobić wszystko, by ryzyko to zminimalizować. W przypadku badań korelacyjnych, gdzie nie stosujecie manipulacji eksperymentalnej, powinniście zadać sobie pytanie: “co stałoby się, gdyby ktoś poznał odpowiedzi osoby badanej?”. ZASTANÓWCIE SIĘ Czy podczas Waszego projektu badawczego na metodologię moglibyście użyć zdjęć przedstawiających drastyczne sceny np. wypadków? "],["lab01_komisja.html", "1.3 Komisja bioetyczna", " 1.3 Komisja bioetyczna Co do zasady, przed rozpoczęciem badań z udziałem ludzi potrzebujecie zgody odpowiedniej komisji powołanej przy instytucji, w której realizujecie badania. Musicie przygotować i złożyć specjalny protokół i przed rozpoczęciem badań uzyskać zgodę na ich realizację. Na zajęciach z metodologii rolę komisji pełni prowadzący, który podejmuje decyzję, czy w Wasze badanie nie niesie ryzyka dla osób badanych. Uwaga: w wielu przypadkach mamy tendencję to tego, by ryzyka tego nie doceniać - po to właśnie istnieją niezależne komisje. "],["lab01_consent.html", "1.4 Świadoma zgoda na udział w badaniu", " 1.4 Świadoma zgoda na udział w badaniu Zawsze, kiedy realizujecie badnie, jego uczestnicy muszą wyrazić świadomą zgodnę na udział - będą temu poświęcone osobne zajęcia. "],["lab01_sensitive.html", "1.5 Dane wrażliwe i ich ochrona", " 1.5 Dane wrażliwe i ich ochrona Na zajęciach nie możemy pozwolić sobie na zbieranie jakichkolwiek danych wrażliwych, gdyż podlegają one specjalnej ochronie, której podczas realizacji Waszych projektów po prostu nie jesteśmy w stanie zapewnić. Ponadto potrzebowalibyśmy zgody komisji bioetycznej na przeprowadzenie takich badań. Danymi wrażliwymi są: dane osobowe, dane dotyczące stanu zdrowia, dane dotyczące seksualności, dane dotyczące pochodzenia etnicznego, dane dotyczące światopoglądu i religii, jakiekolwiek dane, których ujawnienie mogłoby zaszkodzić osobom badanym. "],["lab02.html", "2 Jak znaleźć dobry temat badań", " 2 Jak znaleźć dobry temat badań LITERATURA Na tych zajęciach opieramy się przede wszystkim na informacjach z poprzedniego semestru, polecam przypomnieć sobie treści i literaturę z wykładów 1-4. Gorąco zachęcam również do lektury rozdziału 8 z otwartego podręcznika Research Methods in Psychology. WASZE ZADANIE Określcie wspólnie (w trójkach), jakim tematem chcielibyście się zająć. Przygotujcie krótką (5-10 minut, slajdy) prezentację, w której zaprezentujecie swój temat oraz powody, dla których go wybieracie (co Was zainteresowało?). Wykorzystajcie w prezentacji co najmniej 3 pozycje z literatury naukowej. Pamiętajcie, że im bardziej szczegółowo określicie temat, tym łatwiej będzie Wam znaleźć dobre pytanie badawcze i literaturę. Kilka praktycznych uwag dotyczących poszukiwania tematu: Jeżeli Waszym punktem wyjścia jest bardzo szerokie zagadnienie i by je poznać korzystacie z prac przeglądowych lub podręczników, warto zajrzeć do bibliografii i sprawdzić, czego dotyczyły cytowane prace empiryczne. Nie wahajcie się ograniczać Waszych poszukiwań do konkretnych grup badanych i konkretnych przykładów interesującego Was zjawiska, np. wychodząc od zagadnienia “stres” możecie zawęzić Wasze poszukiwania do stresu egzaminacyjnego albo lęku przed wystąpieniami publicznymi i zastanowić się, czy nie ograniczyć badań do konkretnej grupy (ale tu zachowajcie ostrożność i pamiętajcie, że badania naukowe powinny dostarczać nam wiedzy o ogólnym charakterze). CEL ZAJĘĆ Omówienie wypracowanych przez Was tematów badawczych i ustalenie, czy w bieżącym semestrze dacie radę wykonać badanie w wybranym temacie zgodne z wymaganiami określonymi na przedmiocie. "],["lab02-papers.html", "2.1 Rodzaje artykułów naukowych", " 2.1 Rodzaje artykułów naukowych Wcześniej prowadzone badania będą dla Was nieocenioną inspiracją na wszystkich etapach realizacji Waszego projektu badawczego. By dobrze orientować się w jakimś temacie, warto znać nie tylko wyniki pojedynczych badań, ale także stosowane metody realizacji badań oraz najważniejsze perspektywy teoretyczne. W realizacji każdego z tych celów pomogą Wam różne rodzaje artykułów naukowych. 2.1.1 Raport z badania empirycznego Artykuł, w którym raportowane są wyniki tylko jednego badania da Wam wiele ciekawych informacji o tym, jak prowadzi się badania empiryczne. Może być dla Was świetnym źródłem informacji, kiedy będziecie planować własne badanie. Opierając się na dobrych raportach z badań empirycznych poznacie warsztat badawczy. Pamiętajcie, że wyniki jednego badania nie zawsze muszą zostać zreplikowane. Gdy jakiś wynik Was zainteresuje, warto sprawdzić, czy inni badacze prowadzili podobne badania i uzyskiwali zbliżone rezultaty. Jeżeli temat jest znaczący, a badania prowadzone są dostatecznie długo, może Wam w tym pomóc systematyczny przegląd albo metaanaliza. 2.1.2 Metaanaliza i przegląd systematyczny Przykład metaanalizy: Intuitive Honesty Versus Dishonesty: Meta-Analytic Evidence Przykład systematycznego przeglądu: Celem metaanalizy lub systematycznego przeglądu jest dokonanie podsumowania dotychczas prowadzonych badań. Metaanalizę można wykonać, jeżeli w badaniach wykorzystywane są standardowe metody i uzyskane wyniki można podobnie interpretować. Wynikiem metaanalizy będzie to ilościowe podsumowanie i przedstawienie wyników wielu badań w formie jednej lub kilku statystyk. Jeżeli metodologia badań jest zróżnicowana i nie da się podsumować ich ilościowo, można w dalszym ciągu podsumować je przy pomocy tabelarycznych zestawień i opisu w systematycznym przeglądzie. Podczas realizacji metaanalizy lub systematycznego przeglądu konieczne jest przejście kroków gwarantujących, że przegląd literatury jest w istocie systematyczny i obiektywny. Kroki te podsumowuje diagram PRISMA (ang. Preferred Reporting Items for Systematic Reviews and Meta-Analyses). 2.1.3 Przegląd narracyjny Przykład przeglądu narracyjnego: Doubled-Edged Swords in the Biology of Conflict Przeglądy narracyjne co prawda nie muszą opierać się na tak dokładnym przeglądzie literatury, jak przeglądy systematyczne, ale (przeważnie) przedstawiają spójną perspektywę ich autora, dzięki czemu łatwiej się z nich uczyć. Należy jednak pamiętać, że wybór cytowanych wyników badań jest subiektywny. Musicie mieć w związku z tym zaufanie do autora i czasopisma, w którym opublikowany został artykuł. Niektóre przeglądy narracyjne powstają po to, by podsumować stan wiedzy w jakiejś dziedzinie w sposób przystępny dla czytelnika. Tu przykłady takich przeglądów: Wolpert, D. M., Diedrichsen, J., &amp; Flanagan, J. R. (2011). Principles of sensorimotor learning. Nature Reviews Neuroscience, 12(12), 739–751. https://doi.org/10.1038/nrn3112 Turecki, G., Brent, D. A., Gunnell, D., O’Connor, R. C., Oquendo, M. A., Pirkis, J., &amp; Stanley, B. H. (2019). Suicide and suicide risk. Nature Reviews Disease Primers, 5(1), 1–22. https://doi.org/10.1038/s41572-019-0121-0 2.1.4 Prace teoretyczne i inne rodzaje artykułów Możecie spotkać się w recenzowanych czasopismach z artykułami, które nie będą pasować do żadnej z powyższych kategorii. Możecie trafić np. na pracę teoretyczną, w której autorzy prezentują nowe ujęcie teoretyczne. "],["lab02-zotero.html", "2.2 Zotero - kilka praktycznych uwag", " 2.2 Zotero - kilka praktycznych uwag Korzystanie z literatury ułatwią Wam menadżery cytowań. Dwa najpopularniejsze to Zotero oraz Mendeley. "],["lab03.html", "3 Pytania badawcze i hipotezy", " 3 Pytania badawcze i hipotezy Celem zajęć będzie postawienie pytań badawczych i wstępnych hipotez, które będziecie testować w swoich badaniach. Na zajęciach ocenimy również to, czy przetestowanie Waszej hipotezy będzie wykonalne w ramach zajęć z metodologii. LITERATURA Po raz kolejny opieramy się przede wszystkim na informacjach z poprzedniego semestru, polecam przypomnieć sobie treści i literaturę z wykładów 1-4 oraz 6-7. Gorąco zachęcam również do lektury rozdziału 9 i 10 z otwartego podręcznika Research Methods in Psychology. WASZE ZADANIE W grupach opracujcie pytanie badawcze i hipotezę. Uzupełnijcie prezentację, którą już macie o slajdy, na których je przedstawicie. Musicie być w stanie uzasadnić swoją hipotezę w oparciu o literaturę naukową. Hipotezy w badaniach naukowych powinny wynikać z teorii, ale jeżeli będzie Wam trudno znaleźć odpowiednią teorię, oprzyjcie się na wynikach wcześniejszych badań. "],["lab03-pytanie.html", "3.1 Dobre pytanie badawcze", " 3.1 Dobre pytanie badawcze Najlepsze pytania badawcze to takie, które są interesujące z naukowego punktu widzenia. Oznacza to, że jeżeli udzielimy na nie odpowiedzi, uzyskamy nową wiedzę na temat otaczającego nas świata. Jeżeli już wiecie, jakim zachowaniem lub cechą chcecie się zająć, warto skorzystać ze wskazówek autów Research Methods in Psychology, którzy podają cztery kierunki poszukiwań pytania badawczego: przyczyny zachowania lub wystąpienia cechy, konsekwencje wystąpienia zachowania lub cechy, grupy, które mogą przejawiać zachowanie lub cechę w mniejszym lub większym stopniu, sytuacje, które mogą powodować, że zachowanie lub cecha będzie bardziej widoczne. Pamiętajcie, że dobre pytanie badawcze to takie, na które jesteście w stanie odpowiedzieć przy pomocy środków, którymi dysponujecie. "],["lab03-hipoteza.html", "3.2 Dobra hipoteza", " 3.2 Dobra hipoteza Najlepsze hipotezy to takie, które wynikają z teorii i pozwalają tę teorię przetestować. Pamiętajcie, że dobra hipoteza powinna: wynikać z dostępnej wiedzy; opierać się na dobrze zdefiniowanych pojęciach; podlegać empirycznej weryfikacji; być falsyfikowalna (zaprzeczenie hipotezy również powinno być możliwe do zaobserwowania); być pozytywna (mówić o związku, a nie o jego braku). Z góry powinniśmy wiedzieć, kiedy hipotezę przyjmiemy, a kiedy odrzucimy. Stawiajcie HIPOTEZY KIERUNKOWE. WAŻNE! Wasze hipotezy powinny łączyć dwie zmienne. Możecie porównać dwie lub więcej grup pod względem jakiegoś zachowania lub cechy lub zbadać związek między dwoma zmiennymi. "],["lab03-roznica.html", "3.3 Różnica między teorią a hipotezą", " 3.3 Różnica między teorią a hipotezą Możecie zastanawiać się, co odróżnia teorię od hipotezy. Jak słusznie zauważają autorzy podręcznika Research Methods in Psychology czasami w języku potocznym mówimy “mam teorię…”, kiedy przyszło nam do głowy wyjaśnienie jakiegoś ważnego dla nas zjawiska. W nauce jest nieco inaczej. Kiedy już postawicie pytanie badawcze i spodziewacie się jakiejś konkretnej odpowiedzi, to ta odpowiedź to nie teoria, a hipoteza. Teorie to ogólne wyjaśnienia zjawisk, w których wykorzystywane są abstrakcyjne pojęcia. Hipotezy to konkretne przewidywania dotyczące tego, jakie wyniki mogą zostać uzyskane w badaniu. Hipotezy powinny być powiązane z teoriami przy pomocy stwierdzeń o formie “Jeżeli dana teoria jest prawdziwa, to ….”. "],["lab04.html", "4 Zbieranie demografii", " 4 Zbieranie demografii LITERATURA Załącznik B. Tworzenie Kwestionariuszy z podręcznika Shaughnessy, J. J., Zechmeister, E. B., &amp; Zechmeister, J. S. (2002). Metody badawcze w psychologii. Gdańskie Wydawnictwo Psychologiczne. WASZE ZADANIE Stwórzcie kwestionariusz demograficzny. W każdym badaniu musicie zebrać podstawowe informacje demograficzne na temat osób badanych. Zastanówcie się, jakich informacji o Waszych badanych będziecie potrzebować. Uwaga: każda z grup z całą pewnością będzie musiała zapytać o płeć i wiek. Sprawdźcie, jakie jeszcze informacje o badanej grupie raportują autorzy badań, na których się wzorujecie, prawdopodobnie Wy również powinniście je zebrać (o ile możecie to zrobić ze względów formalnych). Informacje o zadanych pytaniach i charakterystyce próby i znajdziecie w części metodologicznej i wynikowej. Ważne: przynieście na zajęcia artykuły, na podstawie których decydowaliście, jakie informacje demograficzne będziecie zbierać. Zadając pytania w kwestionariuszach, pamiętajcie by kierować się poniższymi wskazówkami. Kiedy badani udzielają odpowiedzi na Twoje pytanie, dostajesz dane, których już nie będziesz miał(a) szansy uzupełnić. Po rozpoczęciu badania nie zmienisz też formy odpowiedzi. Pamiętaj o tym formułując pytanie. Przykład: jeżeli zadasz pytanie o wiek pytając o przynależność do grup wiekowych, to nie dasz rady policzyć korelacji dowolnej zmiennej z wiekiem, nie zmienisz również granic grup wiekowych. Twoje pytania powinny mieć sens dla każdego z potencjalnych badanych. Np. to pytanie na lokalnym portalu kliknij! nie ma żadnego sensu dla osób, które w ogóle nie mają problemu z parkowaniem w Oliwie albo dla tych, które od zawsze mają takie same problemy… Pytania powinny być zrozumiałe. Dlatego: używaj prostego słownictwa; unikaj żargonu; twórz krótkie pytania; unikaj podwójnych zaprzeczeń. Warto przetestować pytania na kimś znajomym, zanim udostępnisz je badanym. Unikaj zaprzeczeń, kiedy tylko to możliwe. Dlaczego? Przykład: jak odpowiedział(a)byś na stwierdzenie “Nie lubię kalafiora”, gdyby możliwymi odpowiedziami były “tak” i “nie”? Co znaczyłaby w tej sytuacji odpowiedź “nie”? Pytania powinny dotyczyć jednej kwestii! Inaczej badani mogą mieć problem z udzieleniem odpowiedzi, a Ty potem będziesz miał(a) problem z jej interpretacją. Przykład źle sformułowanego pytania: “Czy uważasz, że rząd powinien wydawać mniej pieniędzy na zbrojenia, a więcej na edukację?”. Unikaj tendencyjnych, sugerujących pytań! Uważaj na gramatykę, ortografię i interpunkcję! Źle zadane pytania mają nawet swoje miejsce na twitterze. Bawcie się dobrze :) https://twitter.com/badsurveyq "],["lab-04-rodzaje.html", "4.1 Rodzaje pytań", " 4.1 Rodzaje pytań W ankietach, kwestionariuszach i testach psychologicznych możecie spotkać się z różnymi rodzajami pytań. Pytania otwarte. O ile nie pytacie o liczbę, analiza odpowiedzi w takich pytaniach jest pracochłonna. Odpowiedzi wymagają kategoryzacji lub innego sposobu jakościowej analizy i musicie być pewni, że nie zniekształcicie w ten sposób uzyskanych wyników. Ile ma Pan/Pani lat? Proszę wypisać nazwy stron i serwisów interentowych, z których korzysta Pan(i) codziennie. Proszę o wypisanie cech, które charakteryzują Pana/i dziecko. Pytania wymagające wybrania JEDNEJ odpowiedzi z kafeterii Jakie ma Pan/Pani wykształcenie? a) podstawowe b) zasadnicze zawodowe c) średnie d) wyższe Jak duża jest miejscowość, w której mieszkasz? a) wieś b) miasto poniżej 20 tys. mieszkańców c) miasto 20-100 tys. mieszkańców d) miasto 100-200 tys. mieszkańców e) miasto 200-500 tys. mieszkańców f) miasto powyżej 500 tys. mieszkańców Na jaki problem mogą napotkać respondenci odpowiadając na powyższe pytania? Jak można rozwiązać te problemy? W Diagnozie Społecznej http://www.diagnoza.com w niektórych pytaniach dotyczących wykształcenia stosowana jest następująca kafeteria: Niepełne podstawowe Podstawowe Zawodowe Niepełne średnie Średnie zawodowe Średnie ogólnokształcące Niepełne wyższe (w tym pomaturalne) Wyższe Pytania dopuszczające wybranie WIELU odpowiedzi z kafeterii Które z wymienionych form aktywności fizycznej podejmowałeś/aś w ciągu ostatnich 7 dni? 1. spacery 2. bieganie 2. pływanie 3. jazda na rowerze 4. nordic-walking 5. fitness 6. jazda na rolkach Czy dodalibyście do tego pytania pozycję “inne”? Pytania z odpowiedzią na wielostopniowej skali Wielostopniowa skala odpowiedzi pozwala badanemu na określenie, w jak dużym stopniu zgadza się on z podanym twierdzeniem. Przykładem takiego pytania jest np. pozycja ze skali Ten Item Personality Inventory (Gosling et al., 2003), w polskim przekładzie A. Sorokowskiej i wsp. (2014): Spostrzegam siebie jako osobę lubiącą towarzystwo innych, aktywną i optymistyczną. zdecydowanie nie zgadzam się nie zgadzam się raczej nie zgadzam się trudno powiedzieć raczej zgadzam się zgadzam się zdecydowanie zgadzam się Skalę złożoną z tego typu pytań, w której badani swoją postawę, nazywa się skalą Likerta. Pozycje w skali Likerta powinny spełniać kilka założeń, zainteresowanych odsyłam do podręcznika, z którego korzystamy na zajęciach (Shaughnessy et al., 2002), s. 152 lub tutaj: https://kpu.pressbooks.pub/psychmethods4e/chapter/constructing-surveys/. Często określenia “skala Likerta” używa się do określenia skali odpowiedzi w pojedynczych pozycjach (pytaniach) takich jak powyższe, ale jest to skrót myślowy i lepiej posłużyć się po prostu określeniem np. “skala siedmiostopniowa”. Wielostopniowe skale odpowiedzi powinny być zrównoważone, tzn. powinny zawierać tyle samo pozycji pozytywnych i negatywnych. Niekiedy autorzy decydują się na użycie skali o parzystej liczbie pozycji, czyli pozbawionej odpowiedzi neutralnej. Takie rozwiązanie ma zarówno zalety, jak i wady. Pytania z wykorzystaniem wizualnej skali analogowej Wizualna skala analogowa wymaga od badanego zaznaczenia odpowiedzi na continuum między dwoma skrajnościami. Możemy w ten sposób zapytać np. o nasilenie odczuwanego bólu. Przykład wizualnej skali analogowej widoczny jest na obrazku poniżej. Figure 4.1: Przykład wizualnej skali analogowej. 4.1.1 Szczególne zagadnienia dotyczące pytań z kafeterią Warto niekiedy dodać opcję “inne”, najlepiej z możliwością wpisania o jakie inne chodzi. Pamiętajcie jednak, że jeśli Wasza kafeteria nie będzie wyczerpująca, to porównywanie częstości występowania odpowiedzi wymienionych w kafeterii i zaliczonych do jakichś kategorii na podstawie opisu w pozycji “inne” jest bardzo ryzykowne. Czy wiecie dlaczego? Ciekawa kwestia kolejności w kafeterii. W pytaniu takim jak powyżej przydatna może okazać się losowa rotacja pozycji w kafeterii. Pozwoli to uniknąć sytuacji, w której pierwsze pozycje w kafeterii są zaznaczane częściej niż pozostałe nie dlatego, że rzeczywiście powinno tak być, ale dlatego, że są na początku. Ma to znaczenie szczególnie w przypadku pytań z długą kafeterią, w których respondenci mogą poświęcać mniej uwagi końcowym pozycjom. Nie wiem, trudno powiedzieć. Jeżeli tylko macie podejrzenia, że respondenci mogą mieć trudność z odpowiedzią na pytanie, zastanówcie się nad dodaniem opcji “nie wiem” albo “trudno powiedzieć”. Pamiętajcie, że w pytaniach o fakty (np. wielkość mniejscowości zamieszkania) brak takiej opcji może spowodować, że dostaniecie odpowiedź niedokładną albo całkowicie losową. Odmawiam odpowiedzi. Jeżeli tylko podejrzewacie, że jakieś pytanie może wzbudzić opór badanych, dodajcie opcję “odmawiam odpowiedzi”. Zawsze lepiej stracić odpowiedź w jednym pytaniu, niż całą ankietę. Bibliografia Gosling, S. D., Rentfrow, P. J., &amp; Swann, W. B. (2003). A very brief measure of the Big-Five personality domains. Journal of Research in Personality, 37(6), 504–528. https://doi.org/10.1016/S0092-6566(03)00046-1 Shaughnessy, J. J., Zechmeister, J. S., Zechmeister, E. B., &amp; Rucińska, M. (2002). Metody badawcze w psychologii. Gdańskie Wydawnictwo Psychologiczne. Sorokowska, A., Słowińska, A., Zbieg, A., &amp; Sorokowski, P. (2014). Polska adaptacja testu Ten Item Personality Inventory (TIPI) TIPI-PL wersja standardowa i internetowa. WrocLab. "],["lab05.html", "5 Narzędzia pomiarowe", " 5 Narzędzia pomiarowe WASZE ZADANIE Wybierzcie narzędzia, które wykorzystacie do pomiaru zmiennych uwzględnionych w Waszej hipotezie. Na zajęciach będziecie musieli je krótko przedstawić, podając liczbę pytań, rodzaj pytań i udzielanych w nich odpowiedzi, zakres wyników możliwych do uzyskania. Znajdźcie również informację o rzetelności narzędzia. Opiszcie, na jakiej podstawie stwierdziliście, że możecie skorzystać z tych narzędzi w swoim badaniu (zakładam, że wybraliście narzędzia, z których rzeczywiście możecie skorzystać). LITERATURA Rozdział 4, podrozdział MIARY UŻYWANE W BADANIACH KORELACYJNYCH z podręcznika Shaughnessy, J. J., Zechmeister, E. B., &amp; Zechmeister, J. S. (2002). Metody badawcze w psychologii. Gdańskie Wydawnictwo Psychologiczne. "],["lab05-miejsca.html", "5.1 Miejsca, w których możecie znaleźć narzędzia pomiarowe", " 5.1 Miejsca, w których możecie znaleźć narzędzia pomiarowe Poniżej podaję namiary na miejsca, gdzie znajdziecie narzędzia pomiarowe, które możecie wykorzystać w swoich projektach. Istnieje pokusa, by poszukując pytania badawczego rozpocząć od metod, którymi dysponujecie i dopasować się do dostępnych Wam zasobów. Oczywiście można tak zrobić, ale ja osobiście zachęcam Was, byście postarali się poszukiwać również innych metod zebrania danych, np. przy pomocy obserwacji. Strona https://www.badania.net/kwestionariusze-metody/ Strona Pracowni Testów Psychologicznych PTP - są na niej dostępne za darmo arkusze Skali Samooceny Rosenberga oraz Mini-COPE (radzenie sobie ze stresem). Strona Pracowni Testów Psychologicznych i Pedagogicznych - polecam zakładkę “Narzędzia do badań naukowych”. Kwestionariusze dostępne w książkach i artykułach - sprawdźcie, czy nie musicie mieć zgody autora, by z nich skorzystać. "],["lab-05-czy-moge.html", "5.2 Czy mogę wykorzystać wybrany kwestionarusz?", " 5.2 Czy mogę wykorzystać wybrany kwestionarusz? 5.2.1 Dlaczego o tym mówimy - podstawowe kwestie prawne Kwestionariusze psychologiczne objęte są prawem autorskim. Prawem autora jest decydowanie o tym przez kogo i w jakim celu wykorzystany zostanie jego utwór. Zgodnie z obowiązującą w Polsce ustawą o prawie autorskim i prawach pokrewnych utwór to “każdy przejaw działalności twórczej o indywidualnym charakterze, ustalony w jakiejkolwiek postaci, niezależnie od wartości, przeznaczenia i sposobu wyrażenia” (Ustawa z Dnia 4 Lutego 1994 r. O Prawie Autorskim i Prawach Pokrewnych (Tekst Jednolity), 14 czerwca 2021). Nie ma wątpliwości, że kwestionariusz psychologiczny stanowi utwór, a zatem podlega prawnej ochronie. 5.2.2 Tak zwane pola eksploatacji Nie jestem prawnikiem, więc nie zamierzam mądrzyć się w tej kwestii :) Wydaje się, że w polskim prawodawstwie zagadnienie pola eksploatacji porusza art. 50 Ustawy o prawie autorskim (Ustawa z Dnia 4 Lutego 1994 r. O Prawie Autorskim i Prawach Pokrewnych (Tekst Jednolity), 14 czerwca 2021). Zapamiętajcie praktyczą informację: drukowanie i rozpowszechnianie kwestionariusza za pomocą internetu to dwa odrębne pola eksploatacji. To, że autor zdecydował się rozpowszechniać swój kwestionariusz w formie arkusza do wydrukowania nie oznacza, że możecie go bez pytania autora o zgodę przerobić na internetowy formularz. 5.2.3 Licencje Praktycznym sposobem informowania o tym, na jakie wykorzystanie danego utworu zgadza się jego autor jest podanie informacji o licencji. Np. na stronie https://www.badania.net/kwestionariusze-metody/ znajdziecie informację, że zamieszczone tam narzędzia udostępniane są na licencji CC, czyli Creative Commons. Jest to licencja, a właściwie grupa licencji, na podstawie których udostępniana jest większość materiałów np. na Wikipedii. Dlaczego licencje Creative Commons są super? Dlatego, że wspierają szerokie dzielenie się materiałami i tworzenie wspólnego dobra. Ułatwiają współpracę i rozpowszechnianie wiedzy. Zachęcam to zajrzenia na stronę: https://creativecommons.org. Licencje Creative Commons mają wiele wariantów. Możecie zapoznać się z nimi tutaj: https://creativecommons.org/choose/. Licencje CC mogą: wymagać lub nie podania autora oryginalnego utworu; pozwalać lub nie na rozpowszechnianie modyfikacji oryginalnego utworu; pozwalać lub nie na to, by inni wykorzystywali utwór w celach komercyjnych. Starsze wersje licencji CC (3.0) miały swoje wersje wersje językowe (wydaje mi się również, że wersje te były dostosowane do poszczególnych jurysdykcji krajowych, ale nie wiem, w jaki sposób). ĆWICZENIE Treści udostępniane na stronie badania.net są udostępniane w oparciu o licencję CC BY-NC-SA 3.0 PL. Co musicie zrobić, by zgodnie z tą licencją wykorzystać w swoim badaniu on-line kwestionariusz udostępniony na stronie? 5.2.4 Wersja drukowana a wersja internetowa Teoretycznie w momencie, w którym przenosimy kwestionariusz papier-ołówek na fomularz internetowy, tworzymy nową wersję kwestionariusza. Każda nowa wersja kwestionariusza powinna zostać poddana walidacji. Jednocześnie istnieją dane wskazujące na to, że wersje internetowe kwestionariuszy są równoważne wersjom papier-ołówek (Campbell et al., 2015; Muehlhausen et al., 2015). Pamiętajcie jednak, że nie musi tak być w przypadku każdego kwestionariusza. Im więcej różnic między wersją papier-ołówek i komputerową, tym większe ryzyko, że wersje te nie będą równoważne i np. nie będzie można porównywać uzyskanych z ich wykorzystaniem wyników. 5.2.5 Praktyczne zasady dla korzystających z kwestionariuszy Kwestionariusze psychologiczne to utwory objęte prawem autorskim. Co to oznacza dla osób, które chcą z nich skorzystać? Pod żadnym pozorem nie możecie powielać (kserować, przerabiać na wersję on-line) kwestionariuszy, które rozpowszechniane są odpłatnie! Naruszacie w ten sposób autorskie prawo majątkowe. Z takich kwestionariuszy możecie korzystać tylko jeżeli kupicie arkusze testowe. Zweryfikujcie, w jaki sposób udostępniony został kwestionariusz, czy są dostępne dane o licencji. Jeżeli chcecie skorzystać z kwestionariusza udostępnionego w książce lub artykule naukowym, powinniście napisać do autorów i zapytać o zgodę. Bibliografia Campbell, N., Ali, F., Finlay, A. Y., &amp; Salek, S. S. (2015). Equivalence of electronic and paper-based patient-reported outcome measures. Quality of Life Research, 24(8), 1949–1961. https://doi.org/10.1007/s11136-015-0937-3 Muehlhausen, W., Doll, H., Quadri, N., Fordham, B., O’Donohoe, P., Dogar, N., &amp; Wild, D. J. (2015). Equivalence of electronic and paper administration of patient-reported outcome measures: A systematic review and meta-analysis of studies conducted between 2007 and 2013. Health and Quality of Life Outcomes, 13(1), 167. https://doi.org/10.1186/s12955-015-0362-x Ustawa z dnia 4 lutego 1994 r. O prawie autorskim i prawach pokrewnych (tekst jednolity). (14 czerwca 2021). "],["lab-05-rz-t.html", "5.3 Rzetelność i trafność pomiaru", " 5.3 Rzetelność i trafność pomiaru Samo opracowanie lub przetłumaczenie testu psychologicznego nie gwarantuje nam, że będzie on działał tak, jak to zaplanowaliśmy. Użytkownicy opracowanego narzędzia mają prawo (i powinni!) oczekiwać od autora, że udowodni on, że opracowany test mierzy z satysfakcjonującą dokładnością, czyli jest rzetelny. Oprócz tego autor musi udowodnić, że jego test mierzy to, co w założeniu ma mierzyć, to znaczy jest trafny. Zanim przejdziemy do zagadnienia trafności i rzetelności warto jeszcze wspomnieć, co to jest test psychologiczny. Poniżej definicja pochodząca ze Standardów dla testów stosowanych w psychologii i pedagogice (AERA et al., 2007), czyli źródła, które powinien znać każdy użytkownik testów: Narzędzie lub procedura pozwalające na otrzymanie próbki zachowań osoby badanej w określonej dziedzinie oraz na standaryzowany sposób ich oceny lub punktacji. 5.3.1 Rzetelność Poniżej definicja rzetelności wg wspomnianych już Standardów (AERA et al., 2007): Stopień, w jakim wyniki testowe otrzymane dla grupy osób są stabilne oraz nie zmieniają się w kolejnych badaniach tym samym testem; mogą być uznane za powtarzalne i rzetelne dla osoby badanej; także stopień, w jakim wyniki testowe są wolne od błędu pomiaru dla danej grupy. Za każdym razem, gdy chcecie wiedzieć, czy test jest rzetelny, musicie ocenić, czy jego autorzy w badaniach walidacyjnych przekonali Was, że poszczególne pozycje tej definicji są spełnione. Poniżej podstawowe sposoby badania rzetelności: w przypadku testów, których ocenaa jest skomplikowana, ocena tego samego materiału przez dwóch sędziów i obliczenie, w jakim stopniu oceny te są zgodne; dwukrotne badanie tej samej grupy osób tym samym testem (technika test - retest) i obliczenie współczynnika korelacji; ocena korelacji między połówkami testu; ocena korelacji między alternatywnymi wersjami testu; ocena zgodności wewnętrznej, tzn. tego, w jakim stopniu wszystkie pozycje testu mierzą to samo. Wszystkie współczynniki rzetelności przyjmują wartość od 0 do 1, gdzie 1 oznacza idealnie rzetelny test. Uwaga: idealnie rzetelnych testów nie ma! 5.3.2 Trafność Definicja trafności wg Standardów (AERA et al., 2007) TRAFNOŚĆ to stopień, w jakim zebrane dane oraz teoria uzasadniają interpretację wyników testowych, zgodną z proponowanym zastosowaniem testu. Bibliografia AERA, APA, &amp; NCME. (2007). Standardy dla testów stosowanych w psychologii i pedagogice. Gdańskie Wydawnictwo Psychologiczne. "],["lab06.html", "6 Organizacja i przebieg badania, poufność i świadoma zgoda", " 6 Organizacja i przebieg badania, poufność i świadoma zgoda WASZE ZADANIE Czytając literaturę zastanówcie się, jakie informacje na temat Waszego badania powinniście zawrzeć w informacji dla badanego oraz w formularzu świadomej zgody. Wynotujcie je. LITERATURA Rozdział 2: Etyka badań psychologicznych z podręcznika Shaughnessy, J. J., Zechmeister, E. B., &amp; Zechmeister, J. S. (2002). Metody badawcze w psychologii. Gdańskie Wydawnictwo Psychologiczne. "],["lab06-consent.html", "6.1 Świadoma zgoda", " 6.1 Świadoma zgoda Formularz świadomej zgody powinien zawierać oświadczenie, że osoba badana zgadza się na udział w projekcie. Powinien również stanowić potwierdzenie, że badany zapoznał się z informacjami o badaniu, a zatem jego zgoda jest świadoma. W formularzu świadomej zgody należy podkreślić, że zgoda została wyrażona dobrowolnie. Ponadto musicie poinformować badanych, że na każdym etapie mogą wycofać się z udziału w badaniu i nie poniosą w związku z tym żadnych konsekwencji. By zgoda rzeczywiście była świadoma, każda osoba badana powinna o Waszym badaniu dowiedzieć się następujących rzeczy: kto realizuje badanie; dlaczego badanie jest realizowane (w Waszym przypadku badanie jest realizowane w ramach przedmiotu Metodologia Badań Psychologicznych); czego dotyczy badanie, jaki jest jego tytuł, temat i cel; kto może wziąć udział w badaniu; co będzie musiała zrobić osoba badana, jakie dane będą zbierane; ile czasu zajmie udział w badaniu; jakie ewentualne ryzyko lub niedogodności towarzyszą udziałowi w badaniu; w jaki sposób będziecie przetwarzać dane zebrane w trakcie badania; w jaki sposób prezentowane będą wyniki badania, czy badany będzie mógł się z nimi zapoznać; czy badany zostanie w jakikolwiek sposób wynagrodzony za udział w badaniu; w jaki sposób można skontaktować się z Wami w celu uzyskania dalszych informacji o badaniu i odpowiedzi. Anonimowe ankiety zgodnie ze Standardami Etycznymi APA mogą zostać zwolnione z wymogu uzyskania udokumentowanej pisemnie świadomej zgody po konsultacji z odpowiednią komisją i innymi badaczami. Niezależnie od tego, nawet w anonimowej ankiecie należy przed jej rozpoczęciem przedstawić uczestnikom powyższe informacje. "],["lab06-personal-data.html", "6.2 Dane osobowe", " 6.2 Dane osobowe Badania, które realizujecie w ramach projektu na metodologię muszą być w pełni anonimowe. Nie możemy przetwarzać jakichkolwiek danych osobowych. Nie chcecie rejestrować zbioru danych osobowych, prawda? Zawsze, kiedy przetwarzacie dane osobowe, musicie postępować zgodnie z Rozporządzeniem o Ochronie Danych Osobowych (RODO). Jeżeli macie jakiekolwiek wątpliwości co do tego, co jest daną osobową, zachęcam do zapoznania się z wyjaśnieniem na stronie Komisji Europejskiej: https://ec.europa.eu/info/law/law-topic/data-protection/reform/what-personal-data_pl Nieoczywistym przykładem danej osobowej jest np. adres IP. Z tego powodu nie powinniście go zbierać w swoich projektach na metodologię. Istnieją serwisy ankietowe, w których można kontrolować źródło ankiety po adresie IP. Gdy z takiego serwisu ściągniecie IP, to ankieta przestaje być anonimowa i potrzebujecie zgody na przetwarzanie danych osobowych. "],["lab07.html", "7 Jakość zbieranych danych w badaniach twarzą w twarz i przez internet", " 7 Jakość zbieranych danych w badaniach twarzą w twarz i przez internet WASZE ZADANIE PRZYGOTUJCIE OSTATECZNĄ WERSJĘ WASZEJ ANKIETY w wersji on-line lub drukowanej. To duże zadanie. Pamiętajcie, że: badanie powinno być poprzedzone dokładnym omówieniem celów i przebiegu oraz klauzulą świadomej zgody; ankieta powinna być przygotowana tak, by Wasi respondenci byli przekonani, że szanujecie ich i czas, jaki Wam poświęcają; jeżeli zapomnicie o czymś przed uruchomieniem badania, będzie Wam trudno to poprawić; powinniście zastosować sposoby zapewnienia jakości danych, o których wspominaliśmy już na zajęciach. JEŻELI KORZYSTACIE Z ANKIETY ON-LINE, PRZYNIEŚCIE NA NASTĘPNE ZAJĘCIA KOMPUTERY TAK, BYŚCIE MOGLI JĄ ZAPREZENTOWAĆ. "],["lab07-most-important.html", "7.1 Najważniejsza kwestia", " 7.1 Najważniejsza kwestia NIE DA SIĘ TEGO NAPISAĆ ZBYT DUŻYMI LITERAMI ALBO ZBYT DOBITNIE. DBAJCIE O TO, BY WASZE ANKIETY BYŁY PRZEJRZYSTE, ŁATWE DO ZROZUMIENIA I POPRAWNE JĘZYKOWO!!! Okazujecie w ten sposób szacunek badanym oraz unikacie braków danych i danych trudnych do zinterpretowania. "],["lab07-2-internet.html", "7.2 Internet", " 7.2 Internet 7.2.1 Zapobieganie wielokrotnemu wypełnianiu ankiety Zamieszczenie na końcu badania pytania: Czy na wszystkie pytania odpowiedziałeś/aś szczerze i zgodnie z prawdą i możemy użyć Twoich odpowiedzi w badaniu naukowym? Pytanie być może nie wyeliminuje wszystkich, którzy wypełnili Waszą ankietę kilka razy z różnych dziwnych przyczyn, ale zawsze warto pozbyć się choć części takich odpowiedzi. Jeżeli w Waszym badaniu zachętą jest przekazanie jakiejś ciekawej dla badanych informacji zwrotnej i może być interesujące, jak wyglądają jej alternatywne wersje, pokażcie na końcu wszystkie warianty. Unikniecie w ten sposób prób wypełnienia ankiety wynikających z ciekawości, jaka byłaby informacja zwrotna gdyby… Korzystanie z serwisów wymagających logowania, umożliwiających zablokowanie wielokrotnych odpowiedzi (Google Forms, opcja taka istniała też kiedyś w badaniach przez fb, ale szczerze mówiąc nie śledzę) Weryfikacja IP - są serwisy ankietowe, które to umożliwiają, ale uwaga: badanie przestaje być anonimowe i musicie mieć zgodę na przetwarzanie tego typu danych. 7.2.2 Ankieta wypełniana przez niewłaściwe osoby Jeżeli tylko Wasza ankieta jest skierowana do jakiejś specyficznej grupy (np. nauczyciele, osoby opiekujące się niepełnosprawnym członkiem rodziny itp.), zadbajcie o to, by ankieta trafiła wyłącznie do interesującej Was grupy. Można to zrobić udostępniając linka np. tylko w branżowych serwisach albo wysyłając go mailem do osób spełniających kryteria udziału. Oczywiście czasem nie ma takiej możliwości, ale jeżeli tylko jest, warto z niej skorzystać. 7.2.3 Wartości spoza skali Zawsze blokujcie możliwość wpisywania niemożliwych lub bezsensownych wartości. Praktycznie każde narzędzie do ankiet to umożliwia. 7.2.4 Zapobieganie efektowi kolejności kafeterii W badaniach zdarza się, że wybór jakichś opcji z listy (szczególnie w pytaniach, w których można wskazać wiele odpowiedzi, np. “Skąd czerpiesz informacje o…”) nie jest niezależny od tego, jakie opcje je poprzedziły. Respondenci, kiedy nie są mocno zaangażowani w badanie potrafią wskazywać odpowiedź “pierwszą lepszą”, albo przestać zastanawiać się nad swoimi odpowiedziami dochodząc do końca kafeterii. Muszę tu pozdrowić moich znajomych, którzy w badaniach rynku i opinii stworzyli określenie “efekt 3bita”. W pewnym badaniu, wbrew wszelkim oczekiwaniom i wiedzy o świecie, najbardziej popularnym batonem okazał się właśnie 3bit, bo na alfabetycznej liście znalazł się jako pierwszy 😎 W pytaniach z długą kafeterią oraz gdy korzystacie ze skali nominalnej zawsze kiedy to tylko możliwe (i sensowne) stosujcie losową kolejność odpowiedzi! "],["lab07-3-all-methods.html", "7.3 Niezależnie od metody", " 7.3 Niezależnie od metody 7.3.1 Zapobieganie losowym, nieuważnym odpowiedziom Unikajcie długich bloków podobnie sformułowanych pytań, w szczególności takich, w których te same bieguny skali oznaczają to samo natężenie cechy (warto stosować pytania o odwróconej skali, wiele kwestionariuszy je ma). Stosowanie pytań “pułapek” o treści np. zaznacz odpowiedź 4. W takim przypadku musicie przed badaniem postanowić, w jakich sytuacjach będziecie odrzucać ankietę (sam pojedynczy błąd w pytaniu pułapce może być niewystarczającym powodem). W badaniach realizowanych przez internet macie ponadto możliwość włączania do ankiety innych zaskakujących zadań, które tylko na pierwszy rzut oka przypominają normalne pytanie. Krótkie badania. Nie ma nic tak skłaniającego do odpowiadania na chybił trafił niż długa, nudna ankieta. Jednym z powodów, by nie włączać do kwestionariusza pytań “na wszelki wypadek” jest wydłużenie ankiety. Im dłuższa ankieta, tym mniejsza uwaga poświęcana w szczególności końcowym pytaniom. 7.3.2 Weryfikacja danych po zakończeniu badania W przypadku ankiet realizowanych na papierze niestety nie możecie skorzystać z metod kontroli jakości danych podczas ich gromadzenia. Pozostaje Wam zadbanie o to, by ankieta była możliwie przejrzysta i interesująca oraz ostrożność i dokładna analiza odpowiedzi jeszcze przed rozpoczęciem analizy danych. Temu zagadnieniu poświęcony jest cały kolejny rozdział. "],["lab08.html", "8 Przygotowanie danych do analizy", " 8 Przygotowanie danych do analizy WASZE ZADANIE UWAGA: na zajęcia przynajmniej jedna osoba z grupy musi mieć ze sobą urządzenie z działającym RStudio (komputer z zainstalowaną wersją desktopową albo jakąś formę dostępu do interentu, gdy korzystacie z wersji chmurowej). Na zajęciach zaczniecie tworzyć w RStudio notatnik, w którym będziecie przygotowywać dane do analizy. Dlatego każda grupa powinna mieć na zajęcia plik csv taki, jaki ściągnie po zakończeniu badani, oczywiście bez kompletu danych. Wystarczy, że będziecie mieć 2-3 ankiety, format Waszej bazy pozostanie taki sam, a kod będzie działał gdy zakończycie badanie (co z resztą jest olbrzymią przewagą kodowania nad systemem okienkowym). LITERATURA Ten rozdział zawiera najbardziej podstawowe informacje o przygotowaniu danych do analizy. Jeżeli chcecie dokładnie poznać “data wrangling” w R, polecam książkę R for Data Science autorstwa H. Wickhama i G. Grolemunda dostępną na licencji Creative Commons Attribution-NonCommercial-NoDerivs 3.0 tutaj. Zajęcia dotyczące przygotowania danych do analizy przygotowywane są w oparciu o rozdziały 9-16. Na tych zajęciach zapoznacie się z najważniejszymi kwestiami, na które MUSICIE zwrócić uwagę przed rozpoczęciem analizy danych. Stwórzcie folder, w którym będziecie przechowywać materiały związane z projektem i umieśćcie w nim plik .csv, na którym będziecie pracować oraz plik .Rmd z notatnikiem, który posłuży Wam do do przygotowania danych do analizy. Gdyby ktoś miał problem z podstawami R, polecam gorąco: przypomnieć sobie, co robiliśmy na zajęciach w poprzednim semestrze i w razie potrzeby jeszcze raz przećwiczyć; skorzystać z rozdziałów 1-8 R for Data Science. Jeżeli ktoś ma poczucie, że sam tego nie ogarnie, zapraszam na konsultacje. Przypominam, że w tym semestrze oprócz artykułu oddajecie mi wszystkie dodatkowe pliki stworzone w Waszym projekcie, wraz z notatnikiem .Rmd. Kod, który będzie dla mnie zaskakujący, będzie znacząco różnił się od tego, co robiliśmy na zajęciach, będzie wymagał od Was wyjaśnienia (będę pytać, co robią poszczególne linijki). TŁUMACZENIE Jeżeli ktoś ma problemy z korzystaniem z materiałów dotyczących R po angielsku, nie ma problemu, książka, z której korzystamy została wydana po polsku: Wickham, H., Grolemund, G., Zatorska, J., &amp; Grupa Wydawnicza Helion. (2020). Jezyk R: Kompletny zestaw narzedzi dla analityków danych. Wydawnictwo Helion. Jeszcze prostszą (i darmową!) metodą jest skorzystanie z opcji automatycznego tłumaczenia w przeglądarkach Chrome i Firefox. Co prawda przekład czasem jest zadziwiający, ale być może będzie dla Was pomocą. "],["lab08-dataset.html", "8.1 Jak powinien wyglądać przygotowany do analizy zbiór", " 8.1 Jak powinien wyglądać przygotowany do analizy zbiór Przygotowany do analizy zbiór powinien mieć wszystkie poniższe właściwości: Każda obserwacja powinna znajdować się w osobnym wierszu… …a każda zmienna powinna znajdować się w osobnej kolumnie. Mam nadzieję, że zaprojektowaliście swoje ankiety, by tak właśnie było, jeżeli tak nie jest - pytajcie jak sobie z tym poradzić - przypominam, że każdy nieuporządkowany zbiór jest inny, więc nie podam Wam gotowego przepisu. Nazwy zmiennych powinny być pozbawione spacji i polskich znaków (osiągamy to korzystając z funkcji rename(), która służy do zmiany nazw zmiennych). Zmienne powinny być odpowiedniego typu, tzn. tam, gdzie w analizie chcecie korzystać z danych liczbowych, zmienne powinny być liczbami, a tam, gdzie chcecie korzystać z tekstu, zmienne powinny być zmiennymi tekstowymi. Jak się dowiedzieć, jaki jest typ zmiennej i jak go zmienić? Informacje są w poświęconym im podrozdziale. Powinniście wiedzieć, jakie są zakresy wartości w zmiennych liczbowych. Gdyby jakaś wartość była wartością spoza zakresu, musicie: wiedzieć ile jest takich przypadków, podjąć decyzję, co z nimi zrobić i zastosować kod, który pozwoli Wam odfiltrować lub zastąpić nieodpowiednie wartości. Powinniście wiedzieć, ile macie braków danych. Bardziej szczegółowe informacje dostępne są poniżej i w notatnikach z zajęć. "],["lab08-import-export.html", "8.2 Import i eksport danych", " 8.2 Import i eksport danych Początkiem Waszej pracy jest import zbioru i zapisanie go jako zmiennej w Waszym środowisku w R. Na tych zajęciach pracujemy z wykorzystaniem plików .csv. Pamiętajcie jednak, że R pozwala Wam na import rozmaitych typów plików, np. plików .xlsx (paczka readxl) lub plików tworzonych w pakietach statystycznych (paczka haven). Plik .csv jest plikiem tekstowym zawierającym dane w formie tabeli. Możecie go otworzyć w dowolnym edytorze tekstu, np. w Notatniku. Kolejne kolumny tabeli oddzielane są najczęściej przecinkami, średnikami lub tabulatorami (w ostatnim przypadku możecie spotkaać się z rozszerzeniem .tsv). Gdy korzystacie z formularzy Google, możecie ściągnąć plik .csv z wynikami Waszego badania. Gdy wprowadzacie dane z wykorzystaniem arkusza kalkulacyjnego, możecie zapisać wynik Waszej pracy w formie pliku .csv korzystając z opcji Eksport w menu Plik. 8.2.1 Import By zaimportować plik o nazwie “dane.csv” możecie skorzystać z następujących funkcji z biblioteki tidyverse: read_csv(\"dane.csv\") - gdy kolumny rozdzielone są przecinkami; read_csv2(\"dane.csv\") - gdy kolumny rozdzielone są średnikami; read_tsv(\"dane.csv\") - gdy kolumny rozdzielone są tabulatorami. Funkcji do importu jest więcej, informacje znajdziecie w pomocy R oraz na stronie tidyverse. 8.2.2 Eksport Wyobraźcie sobie, że stworzyliście notatnik, w którym przygotowaliście zbiór do analizy. Dla przejrzystości chcecie przeprowadzić analizy w nowym notatniku. W takiej sytuacji warto zapisać Wasz gotowy do analizy, wyczyszczony zbiór w nowym pliku .csv, który będziecie mogli zaimportować. Możecie wykorzystać w tym celu funkcje analogiczne do funkcji importujących, ale zamiast read_* używacie write_*: write_csv(\"dane_do_analizy.csv\") - kolumny rozdzielone będą przecinkami; write_csv2(\"dane_do_analizy.csv\") - kolumny rozdzielone będą średnikami; write_tsv(\"dane_do_analizy.csv\") - kolumny rozdzielone będą tabulatorami. Może się Wam to wydać oczywiste, ale pamiętajcie, by zmieniony zbiór zapisać pod inną nazwą niż zbiór wyjściowy. Jeżeli wykorzystacie nazwę już istniejącego pliku, R nie poinformuje Was, że plik o takiej nazwie już istnieje, po prostu nadpisze nowy plik na starym i stary plik stracicie. Jeżeli nie będziecie mieli skąd go ściągnąć ponownie, stracicie go bezpowrotnie. "],["lab08-tidyverse.html", "8.3 Kilka uwag o tidyverse", " 8.3 Kilka uwag o tidyverse Przygotowując dane do analizy będziecie korzystać z fukcji wchodzących w skład paczki (biblioteki) tidyverse. Kiedy programujemy, przekazujemy funkcjom argumenty. Wiele z funkcji wchodzących w skład tidyverse funkcji służy do dokonywania operacji na zmiennych w zbiorze. W tych funkcjach zawsze pierwszym argumentem jest nazwa zbioru. Następnie po przecinkach następują nazwy zmiennych w zbiorze albo polecenia z wykorzystaniem nazw tych zmiennych. W skład tidyverse wchodzi paczka dplyr. Podstawą jej działania jest kilka czasowników, które pozwalają Wam wykonywać operacje na zbiorze. filter() pozwala odfiltrować dane w zbiorze na podstawie wartości zmiennych; select() pozwala wybrać ze zbioru zmienne; mutate() pozwala stworzyć nową zmienną na podstawie już istniejących zmiennych; summarise() pozwala stworzyć podsumowanie zbioru; arrange() pozwala sortować zbiór. Jeżeli chcesz dobrze nauczyć się korzystać z tych funkcji, gorąco polecam rozdział z R for Data Science. Poniżej kilka przypadków często spotykanych w pracy z danymi pochodzącymi z kwestionariuszy. 8.3.1 Filtrowanie Wyobraź sobie, że Twoje badanie na absolutnie fascynujący temat skierowane było tylko do osób powyżej 25 roku życia, ale link do anonimowej ankiety rozpowszechniany był bardzo szeroko, wszelkimi dostępnymi kanałami, a ankietę mógł wypełnić każdy, niezależnie od wieku (kiedy jest to dobry, a kiedy zły pomysł to odrębny temat). Masz teraz w zbiorze osoby, które nie spełniają kryterium udziału w badaniu i chcesz pozbyć się ich ze zbioru. Możesz to zrobić, korzystając z funkcji filter(). Załóżmy, że zbiór przechowujesz w zmiennej moje_dane, a informacje o wieku znajdują się w kolumnie wiek. Poniższy kod stworzy zbiór, z którego usunięte zostaną obserwacje dotyczące osób młodszych niż 25 lat i zapisze go w nowej zmiennej moje_dane_25. By obserwacja pozostała w zbiorze muszą zostać spełnione wyszystkie warunki wymienione po przecinku. W tym przypadku zmienna wiek musi mieć wartość większą lub równą 25. moje_dane_25 &lt;- filter(moje_dane, wiek &gt;= 25) Informacje o tym, jakich operatorów możesz użyć tworząc warunki znajdziesz tu: R for Data Science, rodz. 5. Data transformation. Kolejne warunki możesz dodać po przecinku. Gdyby w zbiorze miały zostać jedynie dane dotyczące kobiet powyżej 25 roku życia, kod mógłby wyglądać tak: moje_dane_25 &lt;- filter(moje_dane, wiek &gt;= 25, plec == &quot;kobieta&quot;) 8.3.2 Tworzenie nowych zmiennych i obliczenia Załóżmy, że chcesz odwórcić skalę w kilku pytaniach kwestionariusza. Najprościej to zrobić korzystając z funkcji mutate(). Jej pierwszym argumentem jest nazwa zbioru. Kolejnymi argumentami są obliczenia, które chcesz wykonać. Przed znakiem równości podajesz nazwę nowej zmiennej, a po znaku równości obliczenie, w którym wykorzystujesz zmienne już istniejące w zbiorze: moje_dane &lt;- mutate(moje_dane, P2_r = 6 - P2, P4_r = 6 - P4, P6_r = 6 - P6, P8_r = 6 - P8 ) Uniwersalny wzór na odwracanie skali wygląda tak: odwrócony wynik = koniec skali + początek skali - wynik osoby badanej Zatem dla skali od 1 do 5 mamy: odwrócony wynik = 5 + 1 - wynik osoby badanej Prawdopodobnie będziesz odwracać wiele pytań wg tego samego wzoru. By ograniczyć ilosć tekstu, który musisz wpisać, możesz skorzystać z funkcji across(). Więcej informacji na jej temat znajdziesz tu: Apply a function (or functions) across multiple columns. 8.3.3 Wybieranie kolumn Załóżmy, że zmienne w pytaniach, które tego wymagały są już odwrócone i chcesz usunąć oryginalne zmienne i ustawić zmienne w zbiorze tak, by wyniki w kolejnych pytaniach następowały po sobie, czyli P1, P2_r, P3, P4_r itd. Możesz skorzystać z funkcji select(). Jak zwykle, podajesz najpierw nazwę zbioru. Potem po przecinku podajesz nazwy zmiennych, które mają zostać w zbiorze. Jeżeli chcesz usunąć jakąś zmienną, wpisujesz jej nazwę z minusem. By usunąć stare zmienne: moje_dane &lt;- select(moje_dane, -P2, -P4, -P6, -P8) Funkcja select() ma wiele słów pomocniczych, które pozwalają wykonywać najrozmaitsze manipulacje kolumnami. Informacje o nich znajdziesz tu: Subset columns using their names and types 8.3.4 Rura (pipe) Jeżeli chcesz na zbiorze wykonać serię operacji, np. obrócić skalę i usunąć stare zmienne, możesz wykorzystać operator %&gt;% zwany rurą (ang. pipe). “Przepycha” on wynik ostatniej operacji na zbiorze jako pierwszy argument kolejnej funkcji. Operacje obrócenia skali i wyrzucenia starych zmiennych możnaby zatem wykonać tak: moje_dane &lt;- moje_dane %&gt;% mutate( P2_r = 6 - P2, P4_r = 6 - P4, P6_r = 6 - P6, P8_r = 6 - P8 ) %&gt;% select(-P2, -P4, -P6, -P8) "],["lab08-datatypes.html", "8.4 Typy danych", " 8.4 Typy danych Typy danych w Waszym zbiorze możecie poznać korzystając funkcji glimpse() (w nawiasie musicie podać nazwę Waszego zbioru). Możecie spotkać się z następującymi typami danych: &lt;chr&gt; - dane tekstowe &lt;int&gt; - liczba całkowita &lt;dbl&gt; - liczba rzeczywista &lt;dt&gt; - data &lt;dttm&gt; - data i czas &lt;lgl&gt; - zmienna logiczna (może zawierać wartości TRUE i FALSE) &lt;fct&gt; - faktor …i inne :) Jak zmienić typ danych? Korzystacie z następujących funkcji: as.integer(), która zmienia typ danych na liczbę całkowitą; as.character(), która zmienia typ danych na tekstowy; as.numeric(), która zmienia typ danych na liczbę rzeczywistą. Uwaga: jeżeli jakiejś wartości nie da się przekształcić na docelowy typ (np. tekstu “dwa” nie da się przekształcić na liczbę 2), uzyskacie brak danych. Dlatego zalecam ostrożność. Wyobraźmy sobie, że mamy w naszym zbiorze o nazwie moje_dane zmienną dzieci o typie tekstowym i chcemy uzyskać zmienną liczba_dzieci o typie rzeczywistym. Skorzystamy z funkcji mutate(). moje_dane &lt;- moje_dane %&gt;% mutate(liczba_dzieci = as.numeric(dzieci)) Jeżeli nasza zmienna dzieci zawierała wartości \"syn\" \"2\" \"1\" \"1\" \"troje\", to zmienna liczba_dzieci będzie zawierała wartości NA 2 1 1 NA (NA to brak danych). "],["lab08-out-of-scale.html", "8.5 Wartości spoza skali i braki danych", " 8.5 Wartości spoza skali i braki danych Może zdarzyć się, że w Waszym zbiorze pojawią się braki danych lub nieoczekiwane wartości. W ankietach papier-ołówek niewiele możecie z tym zrobić, w ankietach internetowych macie narzędzia by ograniczać występowanie takich sytuacji. Niemniej nawet w przypadku dobrze zaprojektowanej ankiety internetowej zachęcam Was (a w przypadku zadania zaliczeniowego wymagam od Was), byście weryfikowali zakres wprowadzonych wartości. Dlaczego? Np. dlatego, że czasami w pytaniu otwartym trudno ograniczyć zakres wprowadzanych wartości do sensownego przedziału i możecie dostać zaskakujący wynik, który warto znać przed przystąpieniem do analizy. 8.5.1 Braki danych Funkcją służącą do weryfikowania, czy mamy do czynienia z brakiem danych jest funkcja is.na(). Jeżeli chcecie zobaczyć, czy w zmiennej wiek w zbiorze moje_dane macie jakiekolwiek braki, możecie wpisać: is.na(moje_dane$wiek) Funkcja is.na() zwraca TRUE jeżeli dana wartość jest brakiem danych i FALSE jeżeli nie jest. Robi to dla każdej pojedynczej wartości w wektorze. Jeżeli w zmiennej wiek mieliście wartości: 23, 26, 18, NA, 29, to po zastosowaniu is.na() otrzymacie FALSE, FALSE, FALSE, TRUE, FALSE. Żeby dowiedzieć się, czy macie jakiekolwiek braki, możecie użyć funkcji any.na(). Wtedy dostaniecie TRUE, jeżeli w danej zmiennej był choć jeden brak albo FALSE, jeżeli nie było ani jednego braku. Jeżeli chcecie podliczyć, ile było braków możecie skorzystać z fajnej właściwości wartości logicznych. TRUE można traktować jak 1, a FALSE jako 0. Jeżeli wynik zastosowania funkcji is.na() zsumujecie przy użyciu funkcji sum(), otrzymacie liczbę braków. sum(is.na(moje_dane$wiek)) 8.5.2 Podsumowania Jest wiele sposobów, by przedstawić podsumowania zmiennych, ale zdecydowanie najprostszym jest użycie funkcji summary() (w nawiasie podajecie nazwę zmiennej ze zbiorem). W jej wydruku znajdziecie: dla zmiennych tekstowych i faktorów: informacje o częstości występowania każdej z wartości oraz informację o liczbie braków danych; dla zmiennych liczbowych: statystyki opisowe, czyli minima, maksima, średnią i kwartyle oraz informację o liczbie braków danych. Dla bardziej złożonych danych warto spojrzeć na wykresy! Więcej informacji na ten temat w części poświęconej wykresom. "],["lab09.html", "9 Wykresy", " 9 Wykresy LITERATURA Polecam rozdział [3 Data visualisation z książki R for Data Science] (https://r4ds.had.co.nz/data-visualisation.html) Jeżeli chcielibyście zająć się wizualizacją danych, w książce R Graphics Cookbook znajdziecie bardzo szczegółowe informacje o tworzeniu wykresów. Po co tworzymy wykresy? Sztampowe uzasadnienie to “jeden wykres wart jest tysiąc słów”. A tak poważnie, zanim przystąpicie do statystycznej analizy, MUSICIE wiedzieć, jak wyglądają Wasze dane. Zanim zastanowicie się, czy jakaś zależność jest statystycznie istotna, musicie wiedzieć, jaka ona jest. Szybciej zobaczycie to na wykresie, niż spoglądając na “gołe” liczby. Poza tym niektóre podsumowania liczbowe nie mają sensu dla danych o określonych właściwościach. Pamiętacie kwartet Anscombe’a? "],["lab09-podstawy.html", "9.1 Podstawy", " 9.1 Podstawy "],["lab10.html", "10 Analiza danych", " 10 Analiza danych "],["refs.html", "11 Bibliografia", " 11 Bibliografia AERA, APA, &amp; NCME. (2007). Standardy dla testów stosowanych w psychologii i pedagogice. Gdańskie Wydawnictwo Psychologiczne. Campbell, N., Ali, F., Finlay, A. Y., &amp; Salek, S. S. (2015). Equivalence of electronic and paper-based patient-reported outcome measures. Quality of Life Research, 24(8), 1949–1961. https://doi.org/10.1007/s11136-015-0937-3 Gosling, S. D., Rentfrow, P. J., &amp; Swann, W. B. (2003). A very brief measure of the Big-Five personality domains. Journal of Research in Personality, 37(6), 504–528. https://doi.org/10.1016/S0092-6566(03)00046-1 Muehlhausen, W., Doll, H., Quadri, N., Fordham, B., O’Donohoe, P., Dogar, N., &amp; Wild, D. J. (2015). Equivalence of electronic and paper administration of patient-reported outcome measures: A systematic review and meta-analysis of studies conducted between 2007 and 2013. Health and Quality of Life Outcomes, 13(1), 167. https://doi.org/10.1186/s12955-015-0362-x Shaughnessy, J. J., Zechmeister, J. S., Zechmeister, E. B., &amp; Rucińska, M. (2002). Metody badawcze w psychologii. Gdańskie Wydawnictwo Psychologiczne. Sorokowska, A., Słowińska, A., Zbieg, A., &amp; Sorokowski, P. (2014). Polska adaptacja testu Ten Item Personality Inventory (TIPI) TIPI-PL wersja standardowa i internetowa. WrocLab. Ustawa z dnia 4 lutego 1994 r. O prawie autorskim i prawach pokrewnych (tekst jednolity). (14 czerwca 2021). "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
